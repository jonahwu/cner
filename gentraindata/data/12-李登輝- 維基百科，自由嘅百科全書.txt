



李登輝 - 維基百科，自由嘅百科全書


































李登輝

出自維基百科，自由嘅百科全書



跳去導覽
跳去搵嘢
李登輝 中華民國總統前任蔣經國繼任陳水扁國民黨主席前任蔣經國繼任連戰
個人資料別名岩理政男出世(1923-01-15)1923年1月15號 日據臺灣臺北州淡水郡三芝庄（即依家新北市三芝區埔坪里）死2020年7月30號(2020-07-30)（97歲） 中華民國臺北榮民總醫院
 
李登輝（1923年1月15號—2020年7月30號）係臺灣政治人物，中國國民黨前成員，亦係前中華民國總統，任期由1988年做到2000年，卸任總統後脫離國民黨，並協助推動成立台灣團結聯盟（台聯），政治立場明顯主張台灣獨立。

目錄

1 身世
2 總統兼國民黨主席
3 卸任後
4 參考
5 出面網頁


身世[編輯]
李登輝嘅出身，有啲人話佢係日本人，佢自己都話自己22歲之前係一個日本人。李登輝接受過日本嘅皇民教育，之後去過日本同美國留學，並獲得碩士同博士學位。正因為佢喺美國留學十幾年，先至避過國民黨嘅白色恐怖時代。佢返到臺灣後俾蔣經國睇中同欣賞，於是就勸佢加入國民黨。1971年佢加入國民黨之後，曾經做過行政院政務委員、台北市長、台灣省主席同副總統。

總統兼國民黨主席[編輯]
1988年1月13號，蔣經國死，李登輝根據憲法做咗中華民國總統。由於佢資歷淺，好多國民黨保守嘅元老，包括蔣介石老婆宋美齡唔妥佢，經過半年代理之後，李登輝總統最後喺當時既副秘書長宋楚瑜嘅支持下，終於喺7月7號正式做國民黨主席，緊黨政大權，繼承國民黨大統。其後佢踢走俞國華，搵國民黨秘書長李煥做行政院長，籍此離間班元老。
1990年2月11號，李登輝想連任總統，但班元老始終唔妥佢，想拉佢落馬，於是成為「非主流派」，企圖搵林洋港同蔣緯國做正副總統。最後喺其他大佬協調嘅情況下，李登輝最終成功當選第8任中華民國總統，佢之後搵軍人大佬、國防部長郝柏村做行政院長，迫佢交出軍權，因為咁，佢先至有機會全面掌握黨政軍大權，去全面推動民主改革。第9屆中華民國總統選舉，佢以54%得票當選，成為台灣第一位民選總統。
第10屆中華民國總統選舉時國民黨分裂，國民黨提名時任副總統嘅連戰參選，前台灣省長宋楚瑜退黨參選。選舉過程中，宋楚瑜嘅選情原本睇好，但係國民黨議員揭發興票案醜聞之後急轉直下，最終在野民進黨嘅陳水扁以39.3%嘅得票率當選總統，多過第二嘅宋楚瑜三十萬票。好多國民黨員認定李登輝幕後操作「棄連保扁」，以至之後李登輝交出黨主席同總統嘅寶座，2001年佢被國民黨開除黨籍，之後成立台灣團結聯盟（台聯），公開推動台獨。

卸任後[編輯]
2007年曾經去日本參拜靖國神社，因為佢嘅大佬李登欽係台籍日本軍人，喺二戰戰死沙場之後被供奉喺靖國神社入面。
2020年2月8號，李登輝喺屋企濁嚫，留醫近半年後喺7月30號逝世[1]。

參考[編輯]


↑ 台灣李登輝前總統逝世 享年98歲，香港經濟日報，2020年7月30號


出面網頁[編輯]



維基同享有多媒體嘅嘢：Lee Teng-hui



維基語錄收錄咗同呢篇文相關嘅摘錄：
zh:李登輝
第7~9任 李總統登輝先生，中華民國總統府 （繁體中文）
行憲後歷任副總統，中華民國總統府 （繁體中文）
主席 - 中國國民黨全球資訊網 KMT Official Webstie （繁體中文）
香港網絡大典：李登輝
李登輝嘅Facebook頁
睇傾改中華民國總統臨時政府（1912—1913）孫文 → 袁世凱北洋政府（1913—1928）袁世凱 → 黎元洪 → 馮國璋 → 徐世昌 → 周自齊 → 黎元洪 → 高凌霨 → 曹錕 → 黃郛 → 段祺瑞 → 胡惟德 → 顏惠慶 → 杜鍚珪 → 顧維鈞 → 張作霖訓政時期（1928—1948）蔣介石 → 林森 → 蔣介石憲政時期（1948—）蔣介石 → 李宗仁 → 蔣介石 → 嚴家淦 → 蔣經國 → 李登輝 → 陳水扁 → 馬英九 → 蔡英文斜體字為代行總統




由「https://zh-yue.wikipedia.org/w/index.php?title=李登輝&oldid=1543480」收
屬於7類: 1923年出世1月15號出世2020年死7月30號死中華民國總統台北市長李氏屬於1隱類: 死咗嘅人物






導覽選單



個人架生


未簽到同呢個互聯網地址嘅匿名人傾偈貢獻開戶口簽到





空間名


文章討論





變種









外觀


閱改睇返紀錄





多啲







查嘢


















導覽


頭版目錄正嘢時人時事是但一版關於維基百科聯絡處捐畀維基百科




交流


說明書城市論壇社區大堂最近修改




架撐


有乜連過嚟連結頁嘅更改上載檔案專門版固定連結此版明細引用呢篇文維基數據項




打印/匯出


下載PDF印得嘅版本




第啲維基項目


維基同享




第啲話


AfrikaansالعربيةCatalàMìng-dĕ̤ng-ngṳ̄ČeštinaDanskDeutschEnglishEsperantoEspañolEestiEuskaraفارسیSuomiFrançais贛語客家語/Hak-kâ-ngîעבריתBahasa IndonesiaItaliano日本語한국어LietuviųBahasa Melayuမြန်မာဘာသာمازِرونیNederlandsNorsk bokmålPolskiPortuguêsRuna SimiРусскийSimple EnglishSvenskaไทยTagalogTürkçeУкраїнськаTiếng ViệtWinaray吴语Vahcuengh中文文言Bân-lâm-gú
改拎






 呢版上次改係2021年1月14號 (禮拜四) 05:40 嘅事。
呢度嘅所有文字係根據Creative Commons Attribution/Share-Alike 牌照嘅條款發佈；可能會有附加嘅條款。
Wikipedia® 係Wikimedia Foundation, Inc. 嘅註冊商標，一個非牟利機構。


私隱政策
關於維基百科
免責聲明
手提版
開發人員
統計
Cookie聲明









